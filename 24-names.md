## 1. केशवः 

 प्रकीर्णाः कुन्तलाः परितोमुखमस्येति प्रशस्तकेशवान् केशवः । अवतारार्थं वितीर्णशुक्लकृष्णकेशवानिति केशवः । सूर्यकिरणाः केशा उच्यंते । तेषु वर्तमानोऽयं जगद् वर्तयति । कश्च ईशश्च केश ब्रह्मरुद्रौ, सृष्टिसंहारयोर्वर्तयतीति च । कृष्णरूपेण केशिनं हतवानिति च । शेव च सर्वत्र । के चतुर्मुखे वायौ शं वं चानेन । कानामिन्द्रियाणामीशः, वः ज्ञानरूपश्च । केन मनसा इच्छा सुखं ज्ञानं च जीवानामनेन । केशैः केसरैर्वीयत इति केशवो नृसिंहात्मा ॥

## 2. नारायणः 

 नारं नीरमयनमस्येति नारायणः । नाराणि, नराज्जातानि तत्वानि नाराणि । तेषामयमयनः, तानि चास्यायनानि । अराः दोषाः, तेषामयनो न भवतीति नारायणः । नारा गुणास्तेषामयनश्च । नाराः नरेषु गतास्तत्वमानिनः सुराः । तेषामयमयनः । नारा मुक्ताः, तेषामयनः । नरसमुदायो नारम् । तेनेयते । तस्यायमयनं पन्थाः । नारं निर्दोषं ज्ञानम्, तेनेयते गम्यते । निर्दोषत्वान्नारश्चायं सर्वेषा मयनश्च । नराणामयन एव नारायण इति च ॥

## 3. माधवः 

 रमाया धवः । प्रमायाः धवः । मधुविद्यावेद्यः । मधुवंशे च बभूव । मायै अपरोक्षज्ञानाय हृदि धीयते, अन्ते वीयते गम्यते चेति माधवः । मा च भूदन्यो धवोऽस्येति च । मानां सर्ववचसामयं धवः । 'वाचो मा मातरः स्मृताः' ।  मानं ज्ञानं लयश्च निर्माणं च । जगत् जानाति, सृजति नाशयति चेति मः । आधारणाद् आधः । वाति च सर्वत्रेति माधवः । ज्ञानरूपत्वात् सर्वदोषनिषेधाच्च 'मा' इत्यव्ययवाच्यः । शत्रुधूननाच्च धवः ॥ मधुवंशीयेषु माधवेषु गतः माधवः । माधवमासगतः माधवः । मासानां धवः । मधोरानन्दस्यायं स्वामी ॥ मा विद्या च हरेः प्रोक्ता यस्या ईशो यतो भवान् । तस्मान्माधवनामासि धवः स्वामीति शब्दितः ॥ - हरिवं ॥ धवो धूर्ते नरे पत्यौ द्रुभेदे - हेम ॥ धवः पुमान् नरे धूर्ते पत्यौ वृक्षान्तरेऽपि च - मेदि ॥

## 4. गोविन्दः 

 गां भूमिं विन्दति। पथभ्रष्टां भूमिं स्वकक्ष्यायां स्थापयतीति गोविन्दः। मत्स्यादिरूपेण गां जलं च विन्दति। वृन्दावने गाश्चारयन् विन्दति। गवामिन्द्रो वा गोविन्दः। गाः वेदगिरः वेदयतीति च। गावो वेदयन्त्येनमिति च । देवाः गां स्वर्गं विन्दन्त्यनेन। गां ज्ञानचक्षुर्विन्दन्त्यनेन सात्विकाः । लोकरक्षार्थं गाः सूर्यकिरणान् विन्दति। तत्र सन्निहितो भवति। शत्रुक्षयाय गाश्च बाणान् विन्दति । आदत्त इत्येतत्। गवि भुवि स्वर्गे च विन्दन्त्येनम् । गां भूमिं विन्दति। पथभ्रष्टां भूमिं स्वकक्ष्यायां स्थापयतीति गोविन्दः। मत्स्यादिरूपेण गां जलं च विन्दति। वृन्दावने गाश्चारयन् विन्दति। गवामिन्द्रो वा गोविन्दः। गाः वेदगिरः वेदयतीति च। गावो वेदयन्त्येनमिति च । देवाः गां स्वर्गं विन्दन्त्यनेन। गां ज्ञानचक्षुर्विन्दन्त्यनेन सात्विकाः । लोकरक्षार्थं गाः सूर्यकिरणान् विन्दति। तत्र सन्निहितो भवति। शत्रुक्षयाय गाश्च बाणान् विन्दति । आदत्त इत्येतत्। गवि भुवि स्वर्गे च विन्दन्त्येनम् । गोभिर्विन्दन्त्येनमिति गोविन्दः । गां भूमिं विन्दति अवताररूपैः । स्वयं तद्गतः । गां स्वर्गंविन्दन्ति पुण्यकृतश्चानेन । गवि चक्षुषि विन्दन्त्येनम् । गाव इति लोमानि । नरसिंहादिरूपेण लोमानि विन्दतीति च गोविन्दः ॥

## 5. विष्णुः 

 विशतीति विष्णुः । 'विश प्रवेशने' । वेवेष्टीति विष्णुः । विष्ल् व्याप्तौ । 'अन्तर्बहिश्च तत् सर्वं व्याप्य नारायण स्थितः' इति नारा यणोपनिषत् । विशिष्टबलप्राणश्च विष्णुः । 'णकारो बलम् । षकारः प्राण आत्मा' इत्यैतरेयी श्रुतिः । 'वी गतिप्रजनकान्त्यसनखादनेषु' । वेति सर्वत्र गच्छतीति विष्णुः । सर्वमवगच्छतीति विष्णुः । ज्ञानिभिरवगम्यते चेति विष्णुः । सर्वं जनयतीति विष्णुः । भूतैः सहाऽत्मानं बहुधा जनयतीति विष्णुः । सर्वकमनीयत्वाद् विष्णुः । कान्तिरिच्छा च । सत्यसङ्कल्पत्वात् सर्वेष्टत्वाच्च विष्णुः । असनं प्रेरणं स्थापनं च । सर्वप्रेरणाद् विष्णुः । सर्वस्य तत्तत्स्थानेषु स्थापनाद् विष्णुः । दैत्यनिरसनाद् विष्णुः । अन्ते विश्वग्रासाच्च विष्णुः । यः विशतीति विश्वमित्युक्तः स विष्णुरिति धार्यताम् । तमेव विष्णुमाचक्षते । 'शुक्लाम्बरधरं विष्णुं शशिवर्णं चतुर्भुजम् । प्रसन्नवदनं ध्यायेत् सर्वविघ्नोपशान्तये' इति च । विशिष्य शशिवर्णं हि विश्वमुच्यते । अथापि पुरुषोत्तम इति पुंपदेनाsह विष्णुरिति । अथ च विषणुर्विष्णुरुच्यते । षळक्षरो हि विष्णुमंत्रः । संसारविषं नुदतीति विषणुर्विष्णुः । विं विद्यामात्मानं वा सनोतीति च । विशत्ययं सर्वमिति, विशत्यस्मिन् सर्वमिति च विष्णुः । विविधं विशिष्टं विलक्षणं च सनोति । वेः गरुडस्य, वीनां ज्ञानिनां चषं प्राणशक्तिं नुदति । विश्व षड्गुणश्च सर्वप्रेरक आनन्द शीलश्च वा ॥ विशति सर्वमिति विष्णुः । वेवेष्टि सर्वमिति विष्णुः । विशिष्टौ षणौ चेष्टाबलावस्येति विष्णुः । वेति सर्वत्र गच्छतीति विष्णुः । वेति त्रिभिः पंदैरिति वा विष्णुः । वी गतौ । वेति कमनीयो भवतीति सत्यसङ्कल्पत्वाद् वा विष्णुः । वी कान्तौ । वेति प्रजनयति सर्वमिति च विष्णुः । वी प्रजने । वेति नाशयति सर्वमन्त इति विष्णुः । वी खादने । वेति प्रेरयति सर्वमिति विष्णुः । वी प्रेरणे ॥

## 6. मधुसूदनः 

 मधुमसुरं सूदयति । सूदाः सुकृतकर्माणो जीवाः । मधु आनन्दं सूदानां नयति प्रापयति । दुष्कृतीनां मधु आनन्दं सूद यति । आनन्दरूपश्चायं सूदानां सत्कर्मणां नेता च। मधुश्चायं संसार सूदनश्च । मधुना आनन्देन सून्नतः, शतानन्द इति यावत्, अनः प्राणोऽनेन ॥ 21 ॥

## 7. त्रिविक्रमः 

 त्रिषु लोकेषु कालेषु, जीवेषु, वेदेषु च क्रमत इति त्रिविक्रमः ॥ 69 ॥

## 8. वामनः 

 उपेन्द्रो वामनः दशस्ववतारेषु । अत्र तु उपेन्द्रः पुनर्वामननामा बभूव । आकारेण च वामनः । वामं सौंदर्यं नयतीति वामनः । वं ज्ञानं अमं अज्ञानं च तेषान्तेषां नयतीति वामनः । वश्च आमननीयश्च वामनः । वश्च अमितश्च नेता च ॥

## 9. श्रीधरः 

 श्रियं धरन् श्रीधरः । ये च वेदादिरूपां श्रियं दधति तान् रमयन्नयं श्रीधरः । श्री धरश्वायम् ॥

## 10. हृषीकेशः 

 हृषीकाणामिन्द्रियाणामीष्टे । स्वयं हृष्टः जगच्च हर्षयन् सूर्यचन्द्रयोः केशेषु किरणेषु स्थित इति । हृष्यन्त्येभिरिति हृषयः केशा अंशवोऽधिष्ठानमस्य । स्वयं हृषी हृष्टः । कस्य ब्रह्मणश्च ईशः । अन्येषामानन्दस्येशो वा । येन वा केशौ ब्रह्मेशानौ हृष्टौ ॥

## 11. पद्मनाभः 

 जगदाख्यं पद्मं नाभावस्येति पद्मनाभः । अस्य मुखकरचरणशोभायाः पुरः पद्ममपि नाऽभाति । पद्म ब्रह्मा नाभेरस्य सञ्जात इति । अभं न भवतीति नाभं भासमानं पद्मं विश्वाख्यमनेनेति पद्मनाभः । पद्यत इति पद्मः नाभश्च ॥ पदैर्मीयत इति पद्मः । अस्य पुरतः सूर्यादयो नाऽभान्तीति नाभः । जगत्पद्मं नयति । आभाति च सर्वत्र । पद्मनेता पद्मनः सूर्यः । सोऽप्याभाति अनेन ॥

## 12. दामोदरः 

 दामानि भूरादयो लोका यस्य उदरे स दामोदरः । यशोदया च दाम्नोदरे बद्धः । दमवन्तो दामाः । तैरुदरे ध्येय इति दामोदरः । शत्रुदमनाद् दामः । उद्गतदोषत्वादुदरश्च ॥

## 13. सङ्कर्षणः 

 सङ्कर्षति संहरतीति सङ्कर्षणः । सम्पूर्णगुणश्च दोषकर्षणात् कर्षणश्च । सर्वकर्ता सर्वचेष्टकः पूर्णानन्दः पूर्णबलश्च ॥

## 14. वासुदेवः 

 वस्ते आच्छादयत्यात्मानमिति, वसति सर्वत्रेति वासुः । ज्ञानिनां पुनर्देवयति प्रकाशयत्यात्मानमिति वासुदेवः । सत्त्वमयं मनो वसुदेवम् । तत्र व्यज्यत इति वासुदेवः । वसुदेवसुतश्चायमेव रूपान्त रेण । वासुश्च देवश्चायम् । ज्ञानाद् वः । प्रेरणादसुः । दातृत्वाद् दे । अवनादवश्चेति वासुदेवः । दातृत्वाद् दः । इच्छागतेरिवो वा ॥ आदावात्मानं वासयत्याच्छादयति, पुण्यपरिपाके सति देवयति प्रका शयतीति वासुदेवः । संसारिणां वासुः । मुक्तानां देव इत्येतत् । वायो रप्ययमसुदेवः । असुदेवं नियन्तुं याति च । ज्ञानरूपत्वाद् वाः । सुदेवश्च ॥

## 15. प्रद्युम्नः 

 प्रकृष्टमस्य घुम्नं जगदाख्यं द्रविणं ज्ञानं बलं वेति प्रद्युम्नः । प्रद्युम्नन्तर्यामी नामा ॥

## 16. अनिरुद्धः 

 न केनापि रुद्धः । अप्रतिहतगतिः, सत्यसङ्कल्पश्च । अथाप्यनिभिः प्राणोपासकैः हृद्यवरुद्धः । अनः प्राणोऽस्त्यस्य पुत्र इत्यनी च, भक्त्या रुद्श्र। अश्च निरुद्धश्च वा। अनिनः प्राणोपासकान् ये रुन्धन्ति तेऽनिरुधः । तानयं हन्ति । ये च न निरुन्धन्ति ताननिरुधोडयं धत्ते। अनिरुद्धान्तर्यामी तन्नामा । न विद्यत इः कामोऽस्येति अनिर्जितकामः । रुतान् सर्वशब्दान् धत्ते । अनिभिर्जितकामैर्हृदि रुद्धः ॥

## 17. पुरुषोत्तमः 

 क्षराक्षरपुरुषाभ्यामुत्तमः । उत्तमश्चायं पुरुषः । पुरुषेषु चायमुत्तमः ॥ 16 ॥

## 18. अधोक्षजः 

 जातु कदाचिदपि अधो न क्षीयते, इत्यधोक्षजः । अधः कृतमक्षजं येन सोऽधोक्षजः । अधः कृताक्षेषु जायते अभिव्यक्तो भवतीति च । अधः कृतेषु सत्स्वक्षेषु जायते वा ॥ 57 ॥

## 19. नारसिंहवपुः

 अर्धं नरस्येव, अर्धं सिंहस्येवेति नारसिंहमस्य वपुः । नराणामिदमज्ञानं नारम् । तत् हिनस्ति सिंहतीति वा नारसिंहं वपुरस्य । षिहि हिंसायाम् । नरसमुदायं प्रळये संहरतीति च तादृशं वपुरस्य । नरेषु गतश्चायं नारः । सर्वसंहननात् सिंहः । नराणां वं ज्ञानं पुष्णातीति वपुश्चायम् ॥

## 20. अच्युतः 

 गुणक्रियादिभिः कदाऽपि न च्यवते । मुक्ता अच्युता भवन्त्यनेन । स्वे महिम्न स्थितस्तस्मान्न च्यवत इत्यच्युतः । न च्यवन्ते चानेन । अश्च दोषैयुतश्च ॥ सर्वैर्गुणैः क्रियाभिश्च सदाऽप्रच्युतः । स्वधर्मतो ये न च्यवन्ते तेऽच्यवः । तेषु ततः । अधिकं च्योततीत्यच्युतः । अज्भिर्वाच्यतया युत इत्यज्युत एवाच्युतः । तृतीयोऽतिशये ॥

## 21. जनार्द्दनः 

 जनान् दुष्टानर्दयति । सज्जनैरर्धते अर्थ्यते च । स्वयं न जायते अर्दयति च संसारे । जनं जननमर्दयति च । जनयत्य र्दयति च । स्वयं जनित्वाऽर्दयति दुष्टान् । जातः नार्दयति अर्दनरहितान् करोति सतः ॥

## 22. उपेन्द्रः 

 इन्द्रादुपरि स्थितः उपेन्द्रः । अथापि इन्द्रमुपगतः इन्द्रानुजतया जातः। 'अजघन्यो जघन्यजः' इति भारते । इन्द्रस्य च वायोः समीपे सदा भवति । सर्वोपरि गत इत्युपेत्यव्ययवाच्यः परमेश्वरः । उपरः, इदं प्रति द्रवणादिन्द्रः ॥

## 23. हरिः 

 शत्रून् हरति, यज्ञभागमाहरति, संसारं परिहरति, वर्णतश्च हरित इति हरिः । शिशुपालस्य शिरो जिहर्तीति हरिः । हृ प्रसह्य करणे । शाखामृगगतस्तं हरिपदवाच्यं चकार । शक्रगतस्तम् । सिंहगतस्तम् । दर्दुरगतस्तम् । वाजिगतस्तम् । अनिलगतस्तम् । चन्द्रार्कगतस्तौ । शुकगतस्तम्। यमगतस्तम्। 'यमानिलेन्द्रचन्द्रार्ककूप मण्डूकवाजिषु । शुककेशवसिंहाश्ववर्णादिषु हरिं स्मरेत्' इति स्मृति वचनमनेन व्याख्यातम् ॥ 82 ॥

## 24. कृष्णः 

 सौन्दर्यसारतया सर्वलोककर्षणात् कृष्णः । नियमनादिना कर्षणाच्च कृष्णः । संसारान्मुक्तिं प्रति कर्षणाच्च । कृष्णवर्णत्वाच्च । कृषेर्भूमेः णः आनन्दो येन स च कृष्णः । अथ च 'कृषिर्भूवाचकः’ सत्तावचन इत्यर्थः । णश्च निर्वृतिवाचकः । तेन सदानन्दः कृष्णः । कृषौ भूमामवतीर्णः ण आनन्ददरूपः कृष्णः। तमः प्रति कर्षणाच्च कृष्णः । आकर्षणशक्तिदो भवन् भूमौ गत इति कृष्णः । चक्षुषैव कौरवसेनाया आयुः कर्षणाच कृष्णः । सर्वोत्कृष्टत्वाच्च कृष्णः । कृषेभूमेर्णो बलं येन । कृषिकर्मणा प्रजानामानन्दो येन ॥
