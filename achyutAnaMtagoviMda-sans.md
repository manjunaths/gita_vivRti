# अच्युतः 
(१) स्वरूपतः गुणतः क्रियातो वा न च्यवते' इति अच्युतः | 'च्युज् गतौ'
(२) 'यैषा चेष्टा भगवतो यच्च ज्ञानं परात्मनः |
तत् सर्वं भगवानेव ये च धर्मा बलादयः ||'
(३) 'अनित्यत्वात् क्रियाणां तु कथमेव स्वरूपता ।
इति चेत् स विशेषोSपि क्रियाशक्त्यात्मना स्थिरः |
शक्तिता व्यक्तता चेति विशेषोSपि विशेषवान् ।'
भगवतः गुणानामपि नित्यत्वमेवमेव समाधेयम् |
(४) 'यस्मान्न च्युतपूर्वोऽहमच्युतस्तेन कर्मणा।'
(५) 'अच्युतो यो गुणैर्नित्यमेवाखिलैः'
(६) 'ज्ञानं नित्यं क्रिया नित्या बलं शक्तिः परात्मनः |
नित्यानंदोऽव्ययः पूर्णो भगवान् विष्णुरच्युतः ॥'
(७) 'अः इति ब्रह्म' इत्युकेः अभूतं गुणपूर्णं अनित्यभिन्नत्वात्, असर्वगत भिन्नत्वाच्च नित्यं
सर्वगतं च च्युतं गमनं ज्ञानं वा यस्य सः अच्युतः । 'च्युज् गतौ'
(१) 'आत् अनामकात् स्वमूलरूपादेव च्यवते अवतरति' अच्युतः आत् च्युतः अच्युतः ।
(२) 'पूर्णमदः पूर्णमिदं पूर्णात्पर्णमुदच्यते ।'
'अवतारा महाविष्टोः सर्वॆ पूर्णाः प्रकीर्तिताः |
पूर्णं च तत्परं रूपं पूर्णात्पर्णाः समुद्गताः ।'
(३) ब्रह्मादीनां मुक्तानां वा न विद्यते च्युतं ज्ञानानंदादिषु अपगमः येन सः अच्युतः |
'निष्किंचनो ननु भवान् न यतोSस्ति किंचिद्'
इति निष्किंचनशब्दस्य भगवति प्रवृत्तिरिव अच्युतशब्दस्यापि |

# गोविंदः
गां आदित्यं विंदते स्वप्रतीकतया लभते इति गोविंदः |
'गौर्नादित्ये बलीवर्दे किरणक्रतुभेदयोः'
-(केशवः)
(६) 'धैयः सदा सवितृमंडलमध्यवर्ति नारायण॥॥॥
-नारसिंहपुराणे(ऐ।उ।भा।२/१/१/१)
(2) गाः किरणान् सूर्यचंद्रादिद्वारा लोकं प्रति विंदयते प्रापयतीति गोविंदः |
(१) गां कुलिशं इंद्रं प्रति विंदयत इति गोविंदः |
* 'गौः स्वर्गे च बलीवर्दे रश्मिच कुलिशे पुमान्'
(२) गां स्वर्गं पुण्यकृतः प्रति विंदयत इति गोविंदः |
(३) गाः अपः सृष्टे प्राक् स्वायतनतया विंदते इति गोविंदः |
(४) गां भारतीं वायुदेवं प्रति पतीतेन विंदयत इति गोविंदः |
“गौर्नादित्ये बलीवर्दे किरणक्रतुभेदयोः । स्त्री तु स्याद्दिशि भारत्यां भूमौ च सुरभावपि । नृस्त्रियोः स्वर्गवज्राम्भुरश्मिदृग्बाणलोमसु" इति । 
(५) 'गौर्नादित्ये ॥॥। स्त्री तु स्याद्दिशि भूमौ च सुरभावपि'
गाः दिशः तत्तदभिमानिदेवान् प्रति नियमतेन विंदयत इति गोविंदः |
(६) गां वचांसि ज्ञानिनः प्रति विंदयत इति गोविंदः |
(७) 'योऽंतः प्रविश्य मम वाचमिमां प्रसुप्तां संजीवयत्यखिलशक्तिधरः स्वधाम्ना'


